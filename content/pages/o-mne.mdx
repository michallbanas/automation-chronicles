---
title: O mne
description: Životopis je podľa mňa v dnešnej dobe preceňovaný. Preto som sa rozhodol, že ho nenájdete na tejto stránke. Namiesto toho sa dozviete, čo ma baví, čo robím a čo som za človeka.
---

Ahoj 👋 Som Michal, QA Enginner, ktorého okrem testovania baví aj vyvíjať a písať o svojich poznatkoch. Vo všeobecnosti môžem napísať, že ma ťahá dopredu kreativita v kombinácii so zvedavosťou, čo koniec koncov dokazujú aj tieto riadky, keďže som chcel vyskúšať niečo vytvoriť v Next.js 🚀


## Čo ma baví (pracovne)

TLDR: Playwright, Cypress, JavaScript. 

Rád sa púšťam do nových projektov, len aby som zistil ako veci fungujú, čiže okrem známych vôd niekedy skúsim aj čosi nové, napr. vytvorenie CLI appky v Ruste. V softvérovom svete ma baví takmer všetko, či už sa jedná o testovanie, automatizáciu, CI/CD, releases, plánovanie, alebo písanie dokumentácie.


## Čo ma baví (mimo práce)

Je toho veľa. Začal by som gitarou, na ktorú hrám už od svojich 18-tich. Rád čítam knihy (napr. Jón Kalman Stefánsson), popíjam batch brew, sem tam behávam, počúvam platne. Ak ostane čas, tak obľubujem strácanie sa v horách, nech môžem skutočne vypnúť a popri tom spraviť pekné fotografie.  

## Na čom si zakladám

- Otvorenosť a transparentnosť --> proste žiadne chodenie okolo horúcej kaše 🙂
- Sloboda a spontánnosť --> priestor na experimentovanie, improvizáciu a učenie sa 📚
- Neformálnosť --> žiadne vykanie, kravaty a pohoršovanie sa nad tým, že má niekto na hlave čiapku počas meetingu 😆


## Kontakt
Ak by si chcel/chcela čokoľvek prebrať, nájdeš ma na [GitHube](https://github.com/michallbanas) alebo na [LinkedIn](https://www.linkedin.com/in/michall-banas/). 